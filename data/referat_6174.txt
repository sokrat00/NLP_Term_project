Alınma  sözlər:  Müasir  Azərbaycan  ədəbi  dilində  işlənən  sözlərin  bir  qismi də dilimizə  başqa  dillərdən  gəlmişdir.  Bu  sözlər  müəyyən tarixi  faktorlar , məkan və  zaman  münasibətləri ilə əlaqədar  olaraq  müxtəlif  dillərdən  dilimizə  keçmişdir.Belə  sözlər  öz  tarixiliyi  etibarilə  Qafqaz  dillərindən,  ərəb dilindən  ,fars  dilindən,  rus  dili  vasitəsilə  dilimizə  keçmişdir.Başqa  dildən  yalnız  sözlər  deyil,  ifadə  və  şəkilçilər də  alına  bilir.Alınma  sözlər  bütün   dillərdə  eyni  miqdarda  deyildir. Onların  miqdarı  bəzilərində  çox , bəzilərində  isə  az olur.Alınma  sözlərin  çoxluğu  nə  dilin  müstəqilliyini  inkar edir,  nə də   onun  təsir  gücünü  azaldır.
Sözlər  bir  dildən  başqasına  müxtəlif  şərait  və  zamanlarda,  əsasən , aşağıdakı  yollarla  keçir.
	•	Zəruri  və  məcburi  yoll: Bu  yolla  alınan  sözlərə  zəruri  və  məcburi  alınma  sözlər  deyilir.Zəruri  və  məcburi  alınma    sözlər    öz  növbəsində  iki  yerə ayrılır: Zəruri  alınmalar,məcburi  alınmalar.
Başqa  dillərdən  müəyyən  təlabatla bağlı  olaraq  alınan  sözlər  zəruri  alınmalardır.Zorakılıq  nəticəsində  alınan,  yaxud  keçən  sözlər  isə  məcburi  alınmalardır.
2)Ədəbi  və  danışıq  dili  vasitəsilə : Belə  sözlər  ədəbi  və  danışıq  dili  vasitəsi ilə  alınan  sözlərdir.
Ədəbi  dilimizdə  istər  yazılı,  istərsə də şifahi  yolla,  əsasən,  elmi,  siyasi  və s.  terminlər,  beynəlmiləl  sözlər   alınır,  Bu,  dilin  hər  bir  dövründə  baş  verir.
	•	Vasitəli  və  vasitəsiz  yolla  alınma  sözlər.Bu  yolla  alınma  sözlərə  vasitəli  və  vasitəsiz   alınma  sözlər  deyilir

Hər  bir  dil   başqa  dilin   sözlərini,  ya  birbaşa  özü,  ya da  özgə  bir  dilin  vasitəsilə  alır.  Başqa  dilin  sözləri   bilavasitə  mənbə  dildən  alınmışsa,  bunlar  vasitəsiz  alınma  sözlər  adlanır.
Sözlər  bilavasitə  mənbə  dildən  yox,  başqa  bir  dilin  vasitəsilə  alınmışsa , bunlar  vasitəli  alınma  sözlər  hesab  edilir.Məsələn: dilimizdəki  rus  dilinə  məxsus  olan  sözlər  vasitəsiz  alınmalardır,rus  dili  vasitəsi  ilə  dilimizə  keçən  avropa  sözləri   isə  vasitəli  alınmalardır.

Azərbaycan  dilində  alınma  sözlərin  səbəbləri
Azərbaycan  dilinin  leksik  tərkibində  həm  qonşu,  həm  də  qonşu  olmayan  xalqların  sözləri  vardır.  Bütün  bu  sözlər  dilimizə  təsadüfi  olaraq   deyil,  əsasən  , aşağıdakı  səbəblər  nəticəsində  daxil  olmuşdur:
1)Tarixən   xalqımızın  bir sıra  istilalara  məruz  qalması  nəticəsində
2) Xalqımızın  tarix  boyu  onu  Şərqdən,  Qərbdən , Cənub  və  Şimaldan  əhatə  edən  xalqlarla  qonşuluq  münasibətlərində  yaşaması.
3)Azərbaycanın  coğrafi  şəraiti  hesabına
4)Obyektiv  inkişaf  qanunları  ilə  əlaqədar  olaraq
5)Başqa  xalqlarla  siyasi,   iqtisadi , elmi , mədəni  əlaqələr  nəticəsində  və s...
Azərbaycan  dilindəki  alınma  sözlərin  təsnifi:
Alınma  sözlər,  əsasən , aşağıdakı cəhətlərinə  görə  təsnif  olunur:
1)Tarixinə görə
2) İşlənmə  dairəsinə  görə
3) Mənşəyinə  görə
Alınma  sözlər  təsnif  olunarkən mənbə  dil  əsas  götürülməlidir.Azərbaycan  dilindəki  alınma    sözləri  mənşəyinə   görə  aşağıdakı  qruplara  bölmək  olar:
	•	ərəb  mənşəli  sözlər
	•	fars  mənşəli  sözlər
	•	rus  mənşəli  sözlər
	•	avropa  mənşəli  sözlər
	•	qafqaz  mənşəli  sözlər
Dilimizdəki  alınma  sözləri  seçmək  mümkündür.Məsələn,bu   yollardan da biri  ahəng  qanunudur.Bu  qanun  əsasında  hər hansısa  bir  sözün  bizim dilimizə  məxsus  olub  olmamasını  aydınlaşdıra  bilərik…





Ahəng  qanunu

Ahəng  qanunu  iltisaqi dillərə  məxsus  bir qanundur.Flektiv  dillərdə  özünü  göstərmir.Ahəng  qanununu  dar  mənada  yəni tək  saitləri   ahəngi  olaraq,geniş  mənada  isə  həm  saitlərin  həm də  samitlərin  ahəngi  kimi  demək  olar.
Burada  belə bir  cəhəti də  yada  salaq ki, Azərbaycan  dilinin  müxtəlif  şivələrində  bu və  ya  digər  şəkildə  ahəng   qanunu  pozulmasına   baxmayaraq,ədəbi  dildə  bu  qanun  müəyyən  dərəcədə  yaşayır  və öz  hökmünü  saxlayır.Azərbaycan  ədəbi  dilində  ahəng qanunu  yalnız söz  köklərinə  deyil,daha  çox  sözlərə bitişən  şəkilçilərdə  özünü  göstərir.
Beləliklə,demək  olar ki,ahəng  qanunu  sözdəki  səslərin  həmcinsləşmə,həmahəngləşmə  yolu ilə  uyuşmasıdır.
Müasir  Azərbaycan  ədəbi  dilində  ahəng  qanununun  başlıca  üç  növü  vardır:
1)Saitlərin  ahəngi
2) Samitlərin  ahəngi
3)Saitlərlə  samitlərin  ahəngi
	•	Saitlərin  ahəngi :Saitlərin  ahəngi  budur  ki,sözün  birinci  hecasındakı  incə  dodaqlanmayan  saitdən  sonra,  incə  dodaqlanmayan,incə  dodaqlanan  saitdən sonra  incə dodaqlanan ,qalın  dodaqlanmayan  saitdən  sonra  qalın  dodaqlanmayan,qalın dodaqlanan  saitdən  sonra  qalın  dodaqlanan  sait  gəlməlidir.
Ahəng  qanunu  kök  və  şəkilçi  arasında da  özünü  göstərir.
Saitlərin  ahəngi  dilə və  dodağa  görə  iki  yerə  bölünür:
1)Dil ahəngi- dilə görə fərqlənən  saitlərin  uyuşması
2)Dodaq  ahəngi- dodağa  görə  fərlənən  saitlərin  ahəngi
	•	Saitlərlə  samitlərin  ahəngi: Müasir  Azərbaycan  ədəbi  dilində  saitlərlə  samitlərin ahənginin iki  növü  var:
1)Dilin  vəziyyətinə  görə  həmcins  saitlərlə  samitlərin  ahəngi
2) Səs  tellərinin  vəziyyətinə  görə  həmcins  saitlərlə  samitlərin  ahəngi

	•	Dilin vəziyyətinə  görə  həmcins  saitlərlə  samitlərin  ahəngi  əslində  arxa  sıra  səslərinin  uyuşmasından  və  ön  sıra  səslərinin  uyuşmasından  ibarətdir.Bu isə  həm  saitlərdə,həm  də  samitlərdə  bu  növ  fonem  qoşalığının  varlığı   ilə  əlaqədardır.
	•	Səs  tellərinin  vəziyyətinə  görə  həmcins  saitlərlə  samitlərin  ahəngi  əsasən  bu və ya  digər  şəraitdə  saitlərlə  yanaşı  düşən  kar  samitlərin  cingiltililəşməsi  prosesi  ilə  əlaqədar  fonetik  hadisədir.Bu isə,ümumiyyətlə  səslərin  ünlü  və ünsüz  növləri  ilə  bağlıdır.
	•	Samitlər  ahəngi: Azərbaycan  dilindəki   ahəng  qanununun  bir  növü  də  samitlər  ahəngi  qanunu  adlanır.Belə  uyuşma  isə  əsil  Azərbaycan  sözlərində  qanunauyğunluq  halında  aşağıdakı  kimi  öz  əksini  tapmışdır:
	•	Kar və cingiltili  qarşılığı  olan  samitlər  söz  daxilində  ancaq   öz  həmcinsləri  ilə  yanaşı  ola  bilir
a)Kar  samitlər  kar samitlərlə: üst,  üstə,  göstər,  tapşır və s.
b)cingiltili samitlər  cingiltili  samitlərlə:  özgə,  güzgü,  quzğun  və s.
2)Kar  qarşılığı  olmayan  cingiltili samitlər,o  cümlədən  sonorlar  söz  daxilində  hər  cür  samit  səslə  yanaşı ola  bilir: alt,  altı,  dörd,  ört  ,indi,  qırx  və s...
Ahəng  qanunu  dilimizdə  az  tətqiq  olunmuş  fonetik  məsələlərdəndir.Ahəng  qanunu  haqqında  A . Şərifli,  B. Çobanzadə,  F.  Kazımovun  xüsusi  məqalələrində,Ə.  Dəmirçizadənin  dərsliklərində  görmək  mümkündür...

	•	Ahəng  qanunu  fonetikanın  mövzusu  olduğu  kimi, həm də  morfoloji  xüsusiyyət  daşıyır. Çünki, kök və  şəkilçi  arasında  ahəng  qanunu  daha  möhkəm  və  dəyişməz  olur.Hər  hansı  bir  söz  alınma  olsa  da,  öz  dilimizə  məxsus  şəkilçi  qəbul  edərsə, mütləq  sözün  son saitinin  ahəngini  qorumalıdır.Məsələn: şikayətçilərdən, sahibkarlarımız  və s…Bu  xüsusiyyətinə  görə  ahəng  qanunu  morfonoloji  hadisə  adlanır.







Alınma  sözlərdə  ahəng  qanunu
Ahəng  qanunu  pozulduğu  sözlər  milli  sözlərimiz  deyil.Bu  cür  pozuntular  çox  zaman  alınma  sözlərdə  özünü  göstərir.Ancaq ,ahəng qanununa  tabe  olan  sözlərin  hamısı  milli  sözlər  deyil. Alınma  sözlər  də  ahəng  qanununa  tabe  ola  bilər. Məsələn:məktəb,  təhsil , karbon, namaz  və s...
Dilimizdə  saitlərin  bu  ahəngi  aşağıdakı  hallarda  pozula  bilər:
1)Bir  sıra əski  türk  sözlərimizdə: ildırım,  ilan,  işıq, ilğım, ildırım,  ilıq ,tikan, işartı, elat, inanmaq,  islanmaq,  gedişat , inanc, quzey, ilxı  və s...
2)  Mürəkkəb  adlarda  və  sözlərdə:  Günay , Göyçay , Aygün,  dəvədabanı,  əlüzyuyan və s...
3)Öz  sözlərimizə  özümüzün  təkhecalı  şəkilçilərini  artırdıqda: əməkdaş,  babamgil və s..
Bütün  başqa  hallarda  saitlərin  bu  ahənginin  pozulması  özünü  alınma  sözlərdə  göstərir…
	•	Bunu da  qeyd  etməliyik  ki,  dilimizdə  2və 4 cür  yazılan  şəkilçilərimiz var.Bunlardan  4 cür yazılan  şəkilçimiz  ahəng  qanununun  bütün  tələblərini  yerinə  yetirir. İki  variantli  şəkilçilər  isə  yalnız  bir  tələbini  yerinə  yetirir…


Əsil  Azərbaycan  sözlərinin  xüsusiyyətləri
1)Əsl  Azərbaycan  sözləri  əsasən  tək  hecalı  olur:Məsələn:  at, il ,  el  ,al  və s.
2)Bir  qrup  əsil  Azərbaycan  sözlərinin  sonu  n  və c  samitləri  ilə  qurtarır.Məsələn:sanc , dinc ,   tunc  və s.
3) Əsl  Azərbaycan  sözləri əsasən  bir , iki,   az bir  qismi isə  üçhecalı  olur.
4) Söz  kökündə    samit-sait  sıralanması  əsl  Azərbaycan  sözləri  üçün  xarakterikdir.  Ona  görə  ki, Azərbaycan  dili  musiqili  dildir.
5)  Azərbaycan  sözlərində  vurğu sona düşür .Ancaq,burada da istisnalar  özünü  göstərir. Məsələn:dünən,  sanki  ,yenə, bildir və s.
6)  Əsl  Azərbaycan  sözlərində  sözün  əvvəlində iki  samit  yanaşı  işlənmir.Bu hal  özünü  daha  çox  alınma  sözlərdə  göstərir.


























